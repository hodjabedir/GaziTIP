cebdccaddccecdcacdbddbdcbabadcaeecaadcbbbcdebaebcccdcddbdddcbcacbecedcaeacbcadebabcdbadcddedaeededb
1. 63 yaşında, 30 yıldır alkol kullanım öyküsü olan erkek hastanın bir süredir hematemezi mevcuttur.
Fizik muayenesinde asit, hafif sarılık ve splenomegali saptanmıştır. Üst GiS endoskopisinde özefagus
alt ucunda submukozal damarlarda kanama, dilatasyon görülmüştür. Aşağıdaki karaciğer
patolojilerinden hangisi hastadaki hematemezi en iyi açıklar?
 a) kolanjit
 b) kolestaz
 c) siroz
 d) hepatit
 e) steatoz
2. Üst karın ağrısı olan 65 yaşındaki kadın hastanın abdominal tomografisinde pankreas kuyruk
kısmında lokalize 8cm büyüklüğünde iyi sınırlı, içinde çok sayıda küçük sıvı dolu alanlar içeren kitle
saptanır. Çıkarılan kitlenin mikroskopik incelemesinde şeffaf sıvı içeren küçük boşlukların
glikojenden zengin basık küboidal epitelle döşeli olduğu gözlenir. En olası tanı aşağıdakilerden
hangisidir?
 a) adenokarsinom
 b) intraduktal papiller müsinöz neoplazm
 c) psödokist
 d) müsinöz kistadenom
 e) seröz kistadenom
3. Bir aydır abdominal huzursuzluğu olan ve öncesinde tamamen sağlıklı olan 41 yaşındaki kadın
hastanın laboratuar incelemesi normal olup viral hepatit serolojisi negatifdir. Abdominal
tomografisinde karaciğer sağ lobda 9 cm büyüklüğünde düzensiz sınırlı kitle lezyonu saptanır.
Rezeksiyon materyalinde makroskopik olarak santral stellate skar ve ışınsal tarzda fibrotik septaların
çevre parankime uzandığı görülür. Mikroskopik olarak yoğun bağ doku içinde belirgin, sayıca artmış
anormal damarlar ve safra duktus proliferasyonu izlenir. En olası tanı aşağıdakilerden hangisidir?
 a) hemanjiom
 b) fokal nodüler hiperplazi
 c) hepatik adenom
 d) diffüz nodüler hiperplazi
 e) kolanjiokarsinom
4. 50 yaşındaki erkek hastada parotisde gelişen 3cm'lik kapsüllü tümörün histopatolojik incelemesinde
miksoid -kondroid matriks içinde duktal ve miyoepitelyal hücrelerin oluşturduğu duktus-asiniler
görülmüştür. Tanınız aşağıdakilerden hangisidir?
 a) Warthin tümörü
 b) Mukosel
 c) Mukoepidermoid karsinom
 d) Pleomorfik adenom
 e) Asinik hücreli karsinom
5. Gebeliğinin son trimestrinde olan 28 yaşındaki kadın hastanın 10 gündür giderek artan letarji,
bulantı, kusma ve sarılığı vardır. Fizik muayenesinde sarılık, gövde ve ekstremitelerinde ekimozlar
saptanır. Laboratuar incelemesinde total bilirübin 5.8 mg/dL, AST 122 U/L, ALT 131 U/L ve alkalen
fosfataz 125 U/L bulunur. Hastanın karaciğer biyopsisinde aşağıdaki histolojik bulgulardan hangisi
 en olasıdır?
 a) yaygın intrahepatik hemosiderin birikimi
 b) inflamasyon ve intrahepatik safra duktuslarında kayıp
 c) diffüz mikroveziküler steatoz
 d) interfaz aktiviteli kronik hepatit
 e) steatohepatit
6. Kronik Gastrit için aşağıdakilerden hangisi yanlıştır?
 a) Mukozal atrofiye yol açar.
 b) İntestinal metaplaziye yol açar
 c) Aktivite bulgusu lenfositlerin glandlara infiltrasyonudur
 d) Lamina propriada plazma hücre infiltrasyonu görülür
 e) Helikobakter Pilori en sık nedenidir
7. 43 yaşındaki erkek hastanın 4 aydır progresif halsizlik, kaşıntı ve sarılık şikayetleri vardır. Beş yıl
önce ülseratif kolit tedavisi için hastaya kolektomi yapılmıştır. Laboratuarında serumda alkalen
fosfataz ve an anti–nötrofil sitoplazmik antikor yüksekliği saptanmıştır. Radyolojisinde ekstrahepatik
safra yollarında 'tespih' görünümü mevcuttur. Hastanın karaciğer biyosisinde aşağıdaki histolojik
bulgulardan hangisi en olasıdır?
 a) konsantrik “soğan zarı” duktuler fibrozis
 b) Granülomatöz safra duktus zedelenmesi
 c) interfaz hepatit
 d) Periportal PAS-(+) globüller
 e) Portal köprüleşme fibrozisi
8. Gingivodental sınırda ya da bukkal mukozada yüzeyi non-neoplastik skuamöz epitel ile kaplı
nodüler fibröz doku ve az sayıda inflamatuar hücrelerin oluşturduğu reaktif lezyon aşağıdakilerden
hangisidir?
 a) Piyojenik granülom
 b) Ameloblastom
 c) Odontoma
 d) İrritasyon Fibromu
 e) Brown Tümör
9. Anal kanal tümörleri için hangisi yanlıştır?
 a) Adenokarsinom histopatolojik tiplerinden biridir
 b) Cloacogenic karsinom histopatolojik tiplerinden biridir
 c) Skuamöz karsinom histopatolojik tiplerinden biridir
 d) Kondiloma Aküminata Malign Melanomun prekürsör lezyonudur
 e) Polipoid kitleler şeklinde gelişebilir
10. Pnömoniden ölen 63 yaşındaki erkek hastanın otopsisinde pankreası küçük ve fibrotik görülür.
Mikoskopik incelemede pankreasda asinilerde yaygın atrofi, kronik inflamasyon, fibrozis, ve küçük
obstrükte duktuslarda bazıları kalsifiye protein tıkaçlar dikkati çeker. Aşağıdaki durumlardan en çok
hangisi hastanın pankreasındaki bulguları açıklar?
 a) kolelityazis
 b) hiperkolesterolemi
 c) kronik alkolizm
 d) otoimmün pankreatit
 e) akut nekrotizan pankreatit
11. Herediter Non-Poliposiz kolorektal karsinom(HNPCC) Sendromu için hangisi yanlıştır?
 a) Otozomal dominant geçişlidir
 b) Erken yaşda kolon karsinomu gelişir
 c) Adenomlardan gelişen çok sayıda nöroendokrin karsinom mevcuttur
 d) DNA eşleşmelerinin tamir genlerinde genetik defekt görülür
 e) Karsinom sıklıkla sağ kolonda lokalizedir
12. Graft Versus Host Hastalığı için hangisi yanlştır?
 a) Allojenik hematopoietik kök hücre naklinden sonra gelişir
 b) İnce barsak tutulabilir
 c) Kolon tutulabilir
 d) Kript epitel hücrelerinde apopitoz karekteristik bulgusudur
 e) Lamina propriada granülomatöz inflamasyon görülür
13. Otoimmün Kronik atrofik gastrit ve hipergastrinemi sonucu Enterokromaffin-benzeri hücre(ECL)
hiperplazisi ile ilişkili olarak gelişen çok sayıda küçük polipoid, monoton, dar sitoplazmalı, genellikle
mitoz içermeyen hücrelerle karekterli adacıklar-trabeküllerden oluşan lezyon aşağıdakilerden
hangisini akla getirir?
 a) Skuamöz hücreli karsinom
 b) Taşlı yüzük hücreli karsinom
 c) Nöroendokrin tümör, Grade 1 (karsinoid tümör)
 d) Az differansiye adenokarsinom
 e) Gastrointestinal Stromal Tümör
14. Kolorektal karsinogenesisde mikrosatellit instabilitesi yolağında hangi genetik değişiklik ya da
mutasyon görülmez?
 a) MHL1 mutayonu
 b) MSH2 mutasyonu
 c) BRAF onkogeninde mutasyon
 d) KRAS ve TP53 mutasyonu
 e) Bax proteinini kodlayan gende mutasyon
15. Aşağıdakilerden hangisi reflü özofajitin özelliklerinden değildir?
 a) Epitelde eozinofil lökosit infiltrasyonu
 b) Lamina propriada papillaların uzaması
 c) Skuamöz epitelin bazal tabaka hücrelerinde yaygın apoptosiz
 d) Alt özofagusda görülür
 e) Makroskopik olarak hiperemi ya da ülserasyon görülebilir
16. Aşağıdakilerden hangisi Cronkhite-Canada Sendromu için yanlıştır?
 a) Kolonda çok sayıda adenomatöz polipler görülür
 b) Non-Herediterdir
 c) Hastalarda tırnak atrofisi görülebilir
 d) Hastalarda deri pigmantasyonu ve kaşeksi görülebilir
 e) Polip dışı mukozada kript dilatasyonu, ödem görülebilir
17. Gastrointestinal Lenfomalar için hangisi yanlıştır?
 a) Sindirim sistemi en sık ekstranodal lenfoma bölgesidir
 b) Gastrointestinal sistem malignitelerinin yaklaşık %1-4'ünü oluştururlar
 c) Marginal zon B-hücreli lenfomalar CD5 ve CD10 (+)'dir
 d) Sprue ilişkili lenfomalar T-hücreli lenfomalardır
 e) Akdeniz tipi lenfoma B-hücreli intestinal lenfomadır
18. Otoimmün Enteropati için hangisi yanlıştır?
 a) X-bağlı geçiş
 b) CD4+ T hücrelerinde fonksiyon bozukluğu
 c) FOXP3 gende germline mutasyon
 d) İnce barsak yüzey epitelinde ''Oil red-O'' ile boyanan lipid vakuolleri görülür
 e) Enterosit ve goblet hücrelerine karşı antikorlar mevcuttur
19. Karaciğerin vasküler hastalıklarına ilişkin aşağıdaki cümlelerden hangisi doğru değildir?
a) Karaciğerin çift (dual) kanlanması nedeniyle infarkt özellikle 'soluk infarkt' çok nadir görülür
b) Hepatik arterin, intrahepatik veya ekstrahepatik bir trombüs ile tıkanması portal
hipertansiyon, özofageal varisler ve asit oluşumu ile sonuçlanabilir
c) İntrahepatik kan akımı bozukluğunun en sık görülen nedeni sirozdur.
d) Karaciğer dışına akımda obstrüksüyon patolojileri hepatik ven trombozu (Budd-Chiari
sendromu) ve 'venookluziv hastalık olarak da bilinen sinuzoidal oklüzyon sendromunu
kapsar.
e) Hipoperfüzyon ve retrograd konjesyonun kombine sinerjetik etkisi makroskopik olarak
'nutmeg karaciğer' olarak bilinen sentrilobüler hemorajik nekroz'a yol açar.
20. 46 yaşındaki erkek hastada son 7 aydır giderek artan abdominal distansiyon ve libido kaybı vardır.
Fizik muayenesinde deride yaygın pigmentasyon ve orta derecede splenomegali saptanmıştır. Açlık
kan şekeri 200 mg/dL olup, total bilirübin, AST, ALT, ve alkalen fosfataz değerleri normaldir.
Aşağıdakilerden hangisi hastanın patolojisine ait gen mutasyonu ve ilgili mekanizmayı en iyi açıklar?
 a) β2-Microglobulin geni, β2-mikroglobulinin HFE’ye bağlanmasının önlenmesi
 b) β-Globin geni, ineffektif eritropoez
 c) Divalan metal transporter 1 geni, intestinal demire bağlanmanın artması
 d) HFE geni, hepcidin sentezinin azalması ve demir emiliminin artması
 e) Transferrin geni, demirin karaciğerde sekestrasyonu
21. Sirotik karaciğerlerde 2 cm den büyük arteriyel tipte kanlanması olan nodüllerde hepatosellüler
karsinom gelişme riskinin yüksek olduğu bilinmektedir. Aşağıdaki patolojik bulgulardan hangisi bu
nodülleri en doğru karakterize eder?
 a) adenom
 b) siderozis
 c) makrorejeneratif nodül
 d) displazi
 e) fokal steatoz
22. Beş haftadır sağ üst kadran ağrısı ve sarılığı olan 55 yaşındaki erkek hastanın abdominal
tomografisinde safra kesesi duvarında belirgin kalınlaşma dikkati çeker. Kolesistektomi materyalinin
incelenmesinde; kesenin büyük olduğu ve açıldığında lümene doğru büyümüş kabarık 4 × 7 cm
boyutlarında sert, lobüle gri-beyaz renkli kitle görülür. Aşağıdaki risk faktörlerinden hangisi bu kitle
ile en çok ilişkilidir?
 a) metabolik sendrom
 b) kolelityazis
 c) hemolitik anemi
 d) primer sklerozan kolanjit
 e) ülseratif kolit
23. Aşağıdaki antiemetik ilaçlardan hangisinin ekstrapiramidal sistem üzerinde yan etkileri
mevcuttur?
 a) Ondansetron
 b) Deksametazon
 c) Skopolamin
 d) Metoklopramid
 e) Hidroksizin
24. Peptik ülser tedavisinde kullanılan aşağıdaki ilaçlardan hangisi yan etki olarak jinekomasti ve
galaktoreye neden olabilir?
 a) Sükralfat
 b) Karbeneksolon
 c) Simetidin
 d) Bizmut subsalisilat
 e) Ranitidin
25. Aşağıdaki ilaçlardan hangisi bir PGE1 analoğudur ve spesifik olarak non-steroid antiinflamatuvar
ilaçlar ile meydana gelebilecek peptik ülserlere karşı profilaktik olarak kullanılır?
 a) Sodyum bikarbonat
 b) Mizoprostol
 c) Nizatidin
 d) Magnezyum hidroksit
 e) Aluminyum hidroksit
26. Aşağıdaki laksatif ilaçlardan hangisi barsakta irritasyona neden olarak peristaltizmi arttırır?
 a) Bisakodil
 b) Dokuzat sodyum
 c) Magnezyum sülfat
 d) Metilselüloz
 e) Sıvı vazelin
27. Ancylostoma duodenale enfestasyonu olan bir gebede tercih edilecek olan antihelmintik ilaç
aşağıdakilerden hangisidir?
 a) Piperazin
 b) Pirantel pamoat
 c) Mebendazol
 d) Albendazol
 e) İvermektin
28. Peptik ülser tedavisinde kullanılan aşağıdaki ilaçlardan hangisi en fazla "rebaund" asit
salgılanmasına yol açar?
 a) Kalsiyum karbonat
 b) Sodyum bikarbonat
 c) Bizmut subsalisilat
 d) Magaldrat
 e) Magnezyum fosfat
29. Aşağıdakilerden hangisi hem kolonik hem de esktrakolonik amibiyazis olgularının tedavisinde
kullanılan bir amibisiddir?
 a) Diloksanid furoat
 b) İyodokinol
 c) Klorokin
 d) Ornidazol
 e) Paromomisin
30. Midede asit salıverilmesini inhibe eden proton pompası inhibitörlerinin etki mekanizması
aşağıdakilerden hangisidir?
 a) Histamin-H2 reseptörlerinin antagonizması
 b) Muskarinik-M1 reseptörlerinin antagonizması
 c) H+/K+ ATPaz'ın irreversibl (geri dönüşümsüz olarak) inhibisyonu
 d) Bikarbonat salıverilmesinde artış
 e) Prostaglandin-E salıverilmesinde artış
31. Aşağıdakilerden hangisi safra yollarında tıkanma olduğunu gösteren biyokimyasal sonuçlardan
değildir?
 a) Serum unkonjuge bilirubin düzeyinde artış
 b) Serum konjuge bilirubinde artış
 c) Serum ALP aktivitesinde artış
 d) İdrar bilirubin düzeyinde artış
 e) Serum GGT düzeyinde artış
32. Bilirubin metabolizması ile ilgili aşağıdakilerden hangisi söylenemez?
 a) Kaynak büyük oranda eritrositlerdir
 b) RES'de üretilirler
 c) Unkonjuge bilirubin kanda albumine bağlanır
 d) Hepatositlerde konjuge hale gelirler
 e) Konjuge bilirubin idrara geçemez
33. Aşağıdakilerden hangisi karaciğerin sentez fonksiyonunu gösteren testlerden birisi değildir?
 a) Albumin
 b) Üre
 c) Safra asitleri
 d) Koagülasyon faktörleri
 e) İmmünglobulinler
34. Aşağıdakilerden hangisi karaciğer hasarının büyük ihtimalle kolestatik paternde olduğunu
gösteren biyokimyasal parametredir?
 a) AST
 b) ALT
 c) ALP
 d) Amonyak
 e) Üre
35. Aşağıdakilerden hangisi esansiyel olmamasına rağmen sağlıklı beslenme için temel besin maddesi
olarak alınması gereken besin grubudur?
 a) Kompleks karbonhidratlar
 b) Şekerler
 c) Alkol
 d) Suplementler
 e) Tatlandırıcılar
36. Aşağıdakilerden hangisi sitoplazmada bulunan, hepatosit hasarı olduğunda kana sızarak düzeyleri
artan ve karaciğer hasar belirteçleri olarak kullanılan enzim çiftidir?
 a) AST-ALT
 b) ALP-GGT
 c) LDH-GGT
 d) AST-ACE
 e) GGT-Hekzokinaz
37. Gastrointestinal sistem tümörleri ile ilgili aşağıdakilerden hangisi doğrudur?
a) Fibrolameller tip HCC özellikle Hepatit B enfeksiyonunun sebep olduğu siroz zemininde gelişir
b)Kronik karaciğer hastalığı olan bir hastada radyolojik bulgular tipik olsa dahi HCC diyebilmek
için doku tanısı gereklidir
c) Pankreas adenokarsinomu pankreasın nöroendokrin tümörlerinden olup hormon sekrete ederler
d)Karaciğerde metastazı ve pankreas başında kitlesi olan bir hastada kesin tanı ve tedavi için
biyopsi şarttır
e) Pankreas gövde tümörlerinde sarılık ön planda iken, pankreas başı tümörlerinde ağrı ön
plandadır
38. Aşağıdakilerden hangisi hem intrahepatik hem de ekstrahepatik kolestaz nedenlerindendir?
 a) Sepsis
 b) Hepatosellüler kanser
 c) Primer sklerozan kolanjit
 d) Amiloidozis
 e) Primer biliyer siroz
39. Aşağıdakilerden hangisi crohn hastalığında görülen histopatolojik bir bulgu değildir?
 a) Serpiginöz ülserler
 b) Kazeifiye granülom formasyonu
 c) Kriptlerde pilorik metaplazi
 d) Transmural inflamasyon
 e) Aftöz ülserler
40. 31 Yaşında bir bayan hasta yıllar içerisinde ilerleyici disfaji şikayeti ile başvuruda bulunuyor.
Başlangıçta katı gıda yutmakta zorlanan hastada ilerleyen zamanda sıvı alımında da yutma güçlüğü
belirmiş, üst gastrointestinal sistemde yapısal bir bozukluk tesbit edilememiş. Geçmiş yıllarda aralıklı
olarak sindirilmemiş gıdaların regurgitasyonu, kronik öksürük ve iki kez pneumonia atağı geçirmiştir.
Doğru teşhis için aşağıdaki incelemelerden yapılacak olan ilk ve en önemli tetkik hangisidir?
 a) Üst gastrointestinal sistem endoskopisi
 b) Özofagiyal manometrik inceleme
 c) Özofagus pH’sının ambulatuar izlenmesi
 d) Özofagial sintigrafi
 e) Üst abdomen komputerize tomografisi (CT)
41. Kronik pankreatit için aşağıdaki ifadelerden hangisi doğrudur?
a) Kronik pankreatit süreci sadece sadece egzokrin fonksiyon kaybına neden olan progresif
nekroinflamatuvar bir süreçtir
b)Geç tip idiopatik kronik pankreatitte parankimal kalsifikasyonlar daha erken dönemlerde ortaya
çıkar
c) Herediter pankreatit otozomal resesif geçişli bir hastalıktır
d)Tip I otoimmün pankreatitin inflamatuvar barsak hastalığı ile birlikteliği Tip II'ye kıyasla daha
fazladır
e) Otoimmün pankreatit kadınlarda daha sık görülür
42. Aşağıdaki karaciğer yağlanması nedenlerinden hangisinde lipid yıkımındaki azalmadan ziyade
sentezindeki artış yağlanmaya neden olmaktadır?
 a) Etil alkol
 b) Serbest yağ asidi oksidasyon bozuklukları
 c) Non-alkolik yağlı karaciğer hastalığı
 d) Mitokondrial hastalıklar
 e) İlaçlara bağlı karaciğer yağlanması
43. Ağrı için aşağıdaki ifadelerden hangisi yanlıştır?
a) Somatoparietal tip ağrıların iletimi A-delta lifleri aracılığı olur
b)Visseral ağrı; iyi lokalize edilemeyen ağrılardır ve miyelinize olmayan C lifleri aracılığı ile
iletilir
c) Visseral nosiseptörler yırtılmaya, kopmaya veya kesilmeye karşı hassas değildir
d)Gastrointestinal traktusta yaygın olarak bulunan kimyasal reseptörler lümen duvarının kas
tabakasında yer alırlar
e) Yansıyan ağrılar iyi lokalize edilebilen ağrılardır
44. Aşağıdakilerden özofagus motilite bozuklukları ile ilgili olarak yanlış olanı işaretleyiz?
a) Özefagus motilite bozukluklarındaki en önemli semptomlar; disfaji, göğüs ağrısı, odinofaji
(ağrılı yutma) ve pirosis’tir.
b)Orofaringel disfaji; ağız, merkezi ve periferik sinir sistemine ait patolojiler ile birlikte farinksin
iskelet (çizgili) Kasları, üst özofagus sfinkteri (EUS), özofagusun ilk 3-5 cm’ lik kısmı
(%20’lik kısmı) ile ilgili patolojilere bağlı olarak oluşur.
c) Geri kalan özofagus kısmı özofagus gövdesi LES (alt özofagus sfinkteri) ile bunların düz
adeleleri kombine lokal ve santral kontrol mekanizmalarına sahiptir. Bu kısımlarda gelişen
patolojiler ile özofagus motor "motilite" bozuklukları oluşur.
d)Primer özofagus motilite bozuklukları; akalazya, diffüz özofagial spazm, nutcracer özofagus,
hipertansif alt özofagus sfinkteri, inefektif özofagial motilite, hipotansif alt özofagial sfinkteri
ve non- spesifik özofagial motilite bozukluğudur.
e) Sistemik hastalıklarda özofagus motilite bozukluğu görülmez.
45. Hematemez ve melena ile başvuran 54 yaşındaki bir hastada yapılan acil endoskopik incelemede
bulbusun arka duvarındaki bir ülserden aktif kanama olduğu görülüyor. Bu kanamaya yol açması en
olası damar hangisidir?
 a) Çölyak arter
 b) Gastroduodenal arter
 c) Sağ gastrik arter
 d) Sağ gastroepiploik arter
 e) Superior pankreatikoduodenal arter
46. Etil alkol metabolizması ile ilgili ifadelerden hangisi yanlıştır?
 a) Alkolün asetaldehite dönüşümünü sağlayan aldehit dehidrogenaz enzimidir
 b) Oriental flushing olarak adlandırılan semptomların nedeni artmış asetaldehit düzeyidir
 c) Asetaldehit asetik aside mitokondride dönüştürülür
 d) Disülfiram etken maddeli ilaç aldehit dehidrogenaz enzimini inhibe eder
 e) Etil alkolün oksidasyonu sonucu NADH/NAD+ oranında artış ortaya çıkar
47. Aşağıdakilerden hangisi irritabl barsak hastalığı (İBH) ile ilgili olarak yanlıştır?
a)İrritabl barsak Sendromu (İBS)‘nin patofizyolojisinde; barsak motor aktivitesindeki
anormallikler, mss (merkezi sinir sistemi) disfonksiyonu, psikolojik faktörler, genetik yatkınlık,
enterik enfeksiyonlar gibi mekanizmalar ile en çok dikkati çeken mekanizma da visseral
hipersensitivite ve nörotransmitterler dengesinde bozukluklardır.
b)İBS’de yapılan çalışmaların çoğunda hastalarda aşırı gaz oluşumunun olmadığı gösterilmesine
rağmen visseral aşırı duyarlılık nedeniyle hastalar genellikle aşırı gazdan yakınırlar.
c)irritabl barsak sendromunda (İBS) hastalar normal somatik ağrı eşiğine sahipken
gaz/disatansiyona karşı aşırı duyarlı olduklarından karında ağrı hissederler.
d)İBS’li hastalarda bu hastalığı olmayanlara göre depresyon, somatizasyon bozukluğu, anksiyete,
fobi daha sık görülmekte ve stresle semptomlarının şiddetlendiğini ifade etmektedir.
e)İrritabl barsak hastalığında barsak alışkanlığında değişiklik (kabızlık-ishal gibi) ile ilgili
bozukluk görülmez
48. Aşağıdakilerden hangisi Child-Pugh sınıflandırmasında kullanılmaz?
 a) Total bilirubin düzeyi
 b) Kreatinin düzeyi
 c) Albumin düzeyi
 d) Hepatik ensefalopati
 e) INR değeri
49. Aşağıdaki koagulasyon faktörlerinden hangisi karaciğerde sentezlenmez?
 a) Faktör V
 b) Faktör VII
 c) Faktör VIII
 d) Faktör IX
 e) Faktör X
50. Pankreasın otosindirimi aşağıdaki hangi mekanizma ile engellenmez?
 a) Pankreas proteazlarının öncü (proenzim) formunda paketlenmesi
 b) Hücre içi kalsiyum homeostazı
 c) Hücre içi potasyum homeostazı
 d) Asit-Baz dengesi
 e) Proteaz inhibitörleri
51. Konjestif kalp yetmezliği ve periferik vasküler hastalığı olan altmış yedi yaşında erkek hasta acil
servise karın ağrısı ve kanlı dışkılama şikayeti ile başvurdu. Ateşi olmayan hastanın karın
muayenesinde derin palpasyonda paraumbilikal bölgede hafif hassasiyet mevcuttur. Ateşi olmayan ve
laboratuvar testlerinde lökositoz ve sola kayma olan hasta için en uygun yaklaşım aşağıdakilerden
hangisidir?
 a) Kapsül endoskopi
 b) Kolonoskopi
 c) Anjiografi
 d) İndium sintigrafisi
 e) Tanısal laparotomi
52. İshal için aşağıdaki ifadelerden hangisi hangisi yanlıştır?
a) Dışkılama sıklığında ve miktarında artış, dışkı kıvamında azalma şeklinde tanımlanabilir
b)İshal akut dönemde toksin ve enfeksiyöz etkenlerin uzaklaştırılmasını sağlayan koruyucu bir
mekanizmadır
c) Sıvı sekresyonunda artış, absorbsiyonda azalma ve gastrointestinal motilite artışı temel
fizyopatolojik mekanizmalardır
d)Osmotik ishal elektrolit transportunu etkileyen durumlar sonucu ortaya çıkar
e) Azalmış gastrointestinal motilite ince bağırsak bakteriyel aşırı çoğalma sonucu ishale neden
olabilir
53. Sağlıklı 40 yaşında bayan, kaşıntı şikayeti ile başvuruyor. Laboratuvar testlerinde alkalen fosfataz
ve GGT normalin 8 katı, AST normalin 5 katı, ALT normalin 4 katı artmıştır, T bil/ D bil: 3/2 dir,
AMA-M2 pozitifliği ve ANA negatifliği saptanıyor. Bu hastada en olası tanı aşağıdakilerden
hangisidir?
 a) Otoimmün kolanjiopati
 b) Primer sklerozan kolanjit
 c) Primer biliyer kolanjit (siroz)
 d) Ilaç ilişkili kolestaz
 e) Otoimmün pankreatit
54. Son 1 Ayda Yaklaşık 15 Kg Kaybı Olan Hasta, Sarılık Ve İdrarda Koyulaşma Nedeniyle
Başvuruyor, Hastanın Fizik Muayanesinde Hangisi Saptanmaz?
 a) Skleralarda ikter
 b) Ciltte Kaşıntı izleri
 c) Sol supraklaviküler lenfadenopati
 d) Sağ supkostal hassasiyet
 e) Safra kesesinin ele gelmesi
55. Aşağıdakilerden hangisi akut pankreatit ile ilgili olarak doğru değildir?
a) Akut pankreatitin en sık etyolojik nedenini safra taşları ve alkol oluşturur
b)Safra taşına bağlı gelişen pankreatitler diğerlerine göre daha ağır ve komplike seyretme
eğilimindedir.
c) Pankreatitin şiddetini değerlendirmede CRP ve Htc değerleri kullanılabilir
d)Serum Amilaz ve/veya lipaz düzeylerinin 10 kat ve üzerinde olması pankreatitin şiddetini
gösteren en önemli kriterdir.
e) Amilaz düzeyi sürekli yüksek veya normale döndükten sonra tekrar artma göstermesi
durumunda a pankreatite sekonder komplikasyondan şüphelenilmelidir.
56. Aşağıdaki bulgulardan hangisi siroz için diğerlerine kıyasla daha az karakteristiktir?
 a) Spider anjiom
 b) Çomak parmak
 c) Dupuytren kontraktürü
 d) Terry tırnakları
 e) Bilateral tenar/hipotenar kas atrofisi
57. Aşşağıdakilerin hangisinde direkt bilurubin yüksekliğine karaciğer enzim bozukluğu eşlik etmez?
 a) Koledok taşı
 b) Pankreas kanseri
 c) Kolanjiyo karsinom
 d) Rotor Sendromu
 e) Primer Sklerozan Kolanjit
58. Aşağıdakilerden hangi ikisi erişkin hematokezyalı hastalarda en sık hastaneye yatırılma nedenini
oluşturur?
 a) Anjiyodisplazi ve internal hemoroid
 b) Divertikülozis ve kolitis
 c) Kolon kanseri ve kolitis,
 d) Anjiyodisplazi ve divertikülozis
 e) Kolon polipleri ve internal hemoroidler
59. Aşağıdakilerden hangisi gastroözofagiyal reflü hastalığı açısından doğru değildir?
a)Reflü ön tanısıyla endoskopi yapılan hastaların %30-50'inde özofajit görülür
b)24 saatlik pH/İmpedans monitörüzasyonu reflü tanısında en duyarlı testtir.
c) Pirozis ve regürjitasyon reflünün tipik semptomlarıdır.
d)Proton pompası inhibitörü grubu ilaçlar akşam yemeğinden 30 dk önce alınmalıdır
e) Geçici alt özofagiyal sfinkter gevşemesi (TLESR) özellikle hafif olgularda en sık görülen reflü
mekanizmasıdır.
60. Sindirim bozuklukları için aşağıdaki ifadelerden hangisi doğrudur?
a) Maldigestion; yeterli düzeyde sindirilmiş besinlerin mukozal emilim ve transportunun
bozulmasıdır
b)Genel olarak besinlerin sindirimi ve emilimi luminal ve mukozal olmak üzere 2 fazda meydana
gelir
c) Zollinger-Ellison Sendromunda pankreatik enzimlerin inaktivasyonu sonucu sindirimin luminal
fazında bozukluk oluşur
d)Miçel oluşumunun bozulması ön planda protein malabsorbsiyonuna neden olur
e) Acrodermatitis enteropatika selektif çinko emilim bozukluğuna neden olan otozomal dominant
geçişli bir hastalıktır
61. Aşağıdakilerden hangisi akut karaciğer yetmezliği ile ilgili olarak yanlıştır?
a) Hiperakut fazın prognozu subakut faza göre daha iyidir
b)Asetaminofene bağlı akut karaciğer yetmezliği genellikle idiosenkretik ilaç reaksiyonu
sonucudur
c) Hepatit B+C koenfeksiyonu, süperenfekte duruma göre daha yüksek akut karaciğer yetmezliği
riski taşır
d)Hepatit E nin endemik olduğu yerlerde gebelerde Hepatit E enfeksiyonu olması durumunda
%15-25 e varan mortalite görülmektedir
e) Akut karaciğer yetmezliği olgularında en önemli ve mortaliteye yol açabilecek klinik
durumlardan birisi de uzamış hipoglisemidir.
62. Aşağıdakilerden hangisi yanlıştır?
a) Hidroklorik asit ve pepsinojen, mukozal hasarı indükleyebilen iki ana gastrik sekretuvar
ürünüdür.
b)Asit sekresyonu bazal ve uyarılmış durumlar olarak incelenebilir.
c)Bazal asit sekresyonu sabah boyunca en yüksek düzey ve gece saatlerinde en düşük düzeyle
sirkadiyen bir paternde olur.
d)Vagus siniriyle kolinerjik input bazal asit sekresyonuna katkıda bulunur
e) Lokal gastrik kaynaklardan histaminerjik input bazal asit sekresyonuna katkıda bulunur
63. Morfolojik siroz sınıflandırması ile ilgili ifadelerden hangisi yanlıştır?
 a) Nodüllerin 3 mm'den küçük olması mikronodüler siroz olarak adlandırılır
 b) Etil alkol, hemokromotozis, kolestatik nedenler genellikle mikronodüler siroza neden olur
 c) Kronik viral hepatitler genellikle makronodüler siroza neden olur
 d) Siroz ilerledikçe mikronodüler siroz makronodüler siroza ilerleyebilir
 e) Makronodüler sirozda karaciğer boyutu mikronodüler siroza göre daha büyüktür
64. Aşağıdaki crohn hastalığı ekstraintestinal bulgularından hangisi hastalık aktivasyonu ile ilişkili
değildir?
 a) Pyoderma gangreosum
 b) Ankilozan spondilit
 c) Episklerit
 d) Tip 1 periferal artropati
 e) Eritema nodosum
65. Aşağıdakilerden hangisi yanlıştır?
a) Hemolitik anemilerde splenomegali ön planda olmak üzere karaciğer/Dalak büyüklüğü
görülebilir
b) Glikojen Depo Hastalıklarında Hepatomegali ön plandadır
c) Malnütrisyonda hepatomegali oluşum mekanizması retiküloendotelyal sistem hiperplazisidir
d) Ateş ve Splenomegali varlığı Enfeksiyon veya Maligniteyi düşündürmelidir
e) Boyun venöz dolgunluğu kardiak patolojileri işaret eder
66. Sağlıklı çocuk beslenmesi için aşağıdaki ifadelerden hangisi yanlıştır?
a)Bebek beslenmesinde ilk 6 ay sadece anne sütü önerilmelidir.
b)Bebek beslenmesinde kan şekerini hızlı yükselten glisemik indeksi yüksek gıdalar seçilmelidir.
c) Dengeli bebek beslenmesi yaklaşık %45-55 karbonhidrat, %35-45 yağ ve %10-15 protein
içermelidir
d)İlk 1 yıl içinde önerilen besinler arasında inek sütü olmamalıdır.
e) Ek gıdalara 6. ayda başlatılmalı, bir yaşından önce bal önerilmemelidir.
67. Aşağıda sıralanan şıklardan hangisi akut visseral ağrı karakteri kapsamında yer almaz?
 a) Diffüz yayılım
 b) Yüksek eşiklilik
 c) Kötü lokalizasyon
 d) Yavaş adaptasyon
 e) Süreklilik
68. Crohn hastalığında aşağıdaki T-hücre alt gruplarından hangisinin aşırı aktive olduğu kabul
edilmektedir?
 a) Th0
 b) Th2
 c) Th17
 d) iTreg
 e) nTreg
69. Aşağıdaki nematod enfeksiyonlarından hangisi dişi karasineklerin ısırmasıyla bulaşan larvalarla
gerçekleşir?
 a) Wuchereria bancrofti
 b) Anjiostrongylus cantonensis
 c) Loa loa
 d) Brugia malayi
 e) Oncocerca volvulus
70. 5 yaşındaki çocukta iyi pişmeden yenen köfteden sonra, 37 oC ateş ve kanlı ishal başlıyor. 3 gün
sonra hipertansiyon, oligüri, anemi, trombositopenik purpura gelişiyor. En olası etken aşağıdakilerden
hangisidir?
 a) Shigella dysenteria
 b) Campylobacter jejuni
 c) Campylobacter coli
 d) Esherichia coli O157:H7
 e) Esherichia coli O111:H1
71. Kan ve kan ürünleri ile bulaşan, hepatit, siroz ve hepatosellüler kansere neden olan, tanı ve
takibinde gerçek zamanlı PCR'ın önemi büyük olan onkojenik RNA virüsü aşağıdakilerden
hangisidir?
 a) HAV
 b) HBV
 c) HCV
 d) HDV
 e) TTV
72. 63 yaşında erkek hasta sık sık ve kanlı idrar yapma, yüksek ateş, bel ağrısı şikayeti ile başvuruyor.
İdrar kültüründe 100.00 koloni gram negatif, laktoz negatif, üreaz pozitif, H2S pozitif çok hareketli
bakteriler saptanıyor. Olası etken aşağıdakilerden hangisidir?
 a) Proteus mirabilis
 b) Ureaplasma urealyticum
 c) Corynebacterium urealyticum
 d) Escherichia coli
 e) Enterobacter aerogenes
73. 26 yaşında kadın hasta mide ağrısı, ishal şikayeti ile hastaneye başvurup iyileştikten iki hafta
sonra nefes darlığı ile acil servise başvuruyor. Fizik muayenede ayağından yukarı doğru kas
güçsüzlüğü ve kardiyak düzensizlikler saptanmıştır. İki hafta önceki dışkı kültüründe 42oC'de üreyen
virgül şeklinde hareketli bakteriler saptanmıştır. Olası mikroorganizma ve tanı aşağıdakilerden
hangisidir?
 a) Clostridium botilinum-Botulizm
 b) JC virus- Progressif multifokal lökoensefalopati
 c) Poliovirus- Poliomiyelit
 d) Campylobacter fetus-Reaktif artrit
 e) Campylobacter jejuni- Guillain Barre sendromu
74. Aşağıdaki protozoonlardan hangisi Sarcomastigophora filumunda sınıflandırılmamaktadır?
 a) Cryprosporidium parvum
 b) Entamoeba dispar
 c) Iodamoeba bütschlii
 d) Giardia intestinalis
 e) Endolimax nana
75. Tanısında dışkıda parazit aranmasının yer almadığı intestinal nematod enfeksiyonu
aşağıdakilerden hangisidir?
 a) Ascaris lumbricoides
 b) Necator americanus
 c) Enterobius vermicularis
 d) Trichuris trichuria
 e) Ancylostoma duodenale
76. Aşağıdaki nematodlardan hangisinin larvaları çizgili kaslara yerleşerek klinik semptom ve
bulguların ortaya çıkmasına neden olur?
 a) Enterobius vermicularis
 b) Trichinella spiralis
 c) Trichuris trichuira
 d) Ascaris lumbricoides
 e) Ancylostoma duodenale
77. 46 yaşında hematemez şikayeti ile hastaneye başvuran erkek hastaya perfore peptik ülser tanısı
konuyor. Gastrik biyopside spiral gram-negatif basil saptanıyor. Tedavi edilmezse uzun dönemde bu
bakterinin neden olabileceği komplikasyon ve ilişkili virülans faktörü aşağıdakilerden hangisidir?
 a) Özofagus varisleri - Üreaz
 b) Özofagus ülserleri – Vac A proteini
 c) Gastrik MALT lenfomalar – Cag A proteini
 d) Gastrik adenokarsinoma –Lipopolisakkarit
 e) Kolon kanseri – Sitokrom oksidaz
78. Oral-fekal bulaşan, viral gastroenterit etkeni olan, fakat aynı zamanda akut hepatit yapan, tek
serotipe sahip küçük RNA virüsü aşağıdakilerden hangisidir?
 a) HAV
 b) HBV
 c) HCV
 d) HDV
 e) TTV
79. Schistosoma sp. enfeksiyonları insana hangi yaşam formu ile bulaşır?
 a) Yumurta
 b) Redia
 c) Mirasidyum
 d) Serkarya
 e) Sporokist
80. Aşağıdaki sestodların hangisinin yaşam döngüsünde pireler yer almaktadır?
 a) Taenia saginata
 b) Echinococcus granulosus
 c) Taenia solium
 d) Diphyllobothrium latum
 e) Dipylidium caninum
81. Aşağıdaki amip türlerinden hangisi insan bağırsağında apatojen olarak yerleşebilen ve herhangi
bir hastalıkla ilişkisi bulunmayan türdür?
 a) Entamoeba histolytica
 b) Endolimax nana
 c) Entamoeba polecki
 d) Acantamoeba castellani
 e) Naegleria fowleri
82. Cysticercus cellulosae aşağıdaki sestodlardan hangisinin larvasıdır?
 a) Taenia solium
 b) Taenia saginata
 c) Diphyllobothrium latum
 d) Dipylidium caninum
 e) Echinococcus multilocularis
83. Aşağıdaki protozoonların hangisinde floresan mikroskobunda otofloresan özelliği görülebilir?
 a) Cryptosporidium sp.
 b) Cystoisospora belli
 c) Dientamoeba fragilis
 d) Blastocystis sp.
 e) Entamoeba dispar
84. Aşağıdaki parazitlerin hangisinin tanısında aside dirençli boyama yöntemi kullanılabilir?
 a) Balantidium coli
 b) Blastocystis sp.
 c) Cryptosporidium sp.
 d) Giardia intestinalis
 e) Entamoeba histolytica/dispar
85. Echinococcus granulosus enfeksiyonunda oluşan hidatik kistte aşağıdaki yapılardan hangisi
bulunmaz?
 a) Laminer tabaka
 b) Germinatif tabaka
 c) Adventisyel tabaka
 d) Yumurta
 e) Protoskoleks
86. Aşağıdaki Schistosoma türlerinden hangisi mesane kanseri ile ilişkilendirilmiştir?
 a) S. mansoni
 b) S. haematobium
 c) S. japonicum
 d) S. intercalatum
 e) S. mekongi
87. Vibrio cholera ile ilgili olarak aşağıdakilerden hangisi doğrudur?
 a) O1 ve O139 suşları arasında çapraz koruyuculuk yoktur
 b) 60oC’de 15 dakika ısıtılmaya dirençlidir
 c) Gram negatif diplokok şeklinde bir bakteridir
 d) Gastrik asiditesi normal olan bireylerde 100 bakteri alınması enfeksiyon gelişimine yol açar
 e) Yüksek pH’da (8.5-9.0) kısa sürede inaktive olur
88. Aşağıdaki nematod enfeksiyonlarından hangisinde parazit yükü yoğun olduğunda mukozal ödeme
bağlı olarak gelişen sürekli defekasyon hissi ve rektal prolapsus görülebilir?
 a) Trichinella spiralis
 b) Enterobius vermicularis
 c) Ascaris lumbricoides
 d) Trichuris trichiura
 e) Strongyloides stercoralis
89. Aşağıdaki özelliklerden hangisi Hepatit B Virusuna ait değildir?
 a) HBsAg; yüzey protein antijenidir.
 b) Ülkemizde rutin aşılama programına virusun dahil edilme yılı 1998 dir.
 c) Kısmen çift sarmallı bir RNA virusudur.
 d) Laboratuvar incelemede sadece "antiHBs" pozitifliği kişinin aşılanmış olduğunu gösterir.
 e) HDV ile koenfeksiyon veya süperenfeksiyon oluşturabilir.
90. Aşağıdaki viral gastroenterit etkenlerinden hangisinden aşı ile korunma sağlanabilir?
 a) Norovirus
 b) Astrovirus
 c) Adenovirus
 d) Rotavirus
 e) Picobirnavirus
91. Aşağıdakilerden hangisi Salmonella Enteritidis serovarının virülans faktörlerinden birisi değildir?
 a) Virülans plazmitleri
 b) Patojenite adaları
 c) Adaptif asit tolerans yanıtı
 d) Geniş ısı aralığında (5-45 0C) üreme
 e) Kapsüler polisakkarit içeren Vi antijeni
92. Giardia intestinalis hangi yapısı ile intestinal villuslara tutunur?
 a) Flagella
 b) Blefaroblast
 c) Parabasal cisim
 d) Orta cisim
 e) Emici disk
93. 2100 yolcusuyla Karayip adalarına seyahat etmekte olan bir gemideki yolcuların 150'si ani
başlangıçlı bulantı, şiddetli kusma ve sulu ishal şikayeti ile gemi doktoruna başvurmuştur. Bu tabloya
neden olabilen viral etkenin reseptörünün aşağıdakilerden hangisi olduğu düşünülmektedir?
 a) Decay accelerating factor
 b) Heparin-binding epidermal growth factor (HB-EGF)
 c) CCR5 kemokin reseptörleri
 d) ABH histo-kan grup antijenlerinin karbonhidratları
 e) Siyalik asit
94. Kuşak tarzında şiddetli karın ağrısı bulunan, serum amilaz ve lipaz düzeyleri yüksek, batında gaz
distansiyonu olan bir olguda, bulgular doğrultusunda, tanı ve izlemde en değerli radyolojik yöntem
aşağıdakilerden hangisidir?
 a) Bilgisayarlı Tomografi
 b) DSA-Anjiiografi
 c) Ultrasonografi
 d) İntravenöz pyelografi
 e) Direkt abdominal grafi
95. Aşağıdakilerden hangisi ince bağırsak takip incelemesinde saptanamayan bir patolojik bulgudur?
 a) Mukozal foldlarda kalınlaşma
 b) Mukozal ülserasyon
 c) Striktür
 d) İntestinal segmentlerde dilatasyon
 e) Lenfadenopatiler
96. Mide kanserlerinin evrelemesinde, komşu organ invazyonunun bulunmadığı erken evrede
aşağıdaki radyolojik inceleme yöntemlerinden hangisi en duyarlı yöntem olarak kabul edilmektedir?
 a) Manyetik rezonans görüntüleme
 b) Bilgisayarlı tomografi
 c) DSA-Anjiografi
 d) Direkt grafi
 e) Endosonografi
97. Fizik muayene bulguları ve klinik öyküsü akut kolesistiti düşündüren bir olguda tanı ve izlemde
hangi radyolojik görüntüleme yöntemi kullanılmalıdır?
 a) Anjiografi
 b) Direkt abdomen grafisi
 c) İntravenöz pyelografi
 d) Ultrasonografi
 e) Bilgisayarlı Tomografi
98. Akut komplike olmayan kolesistit için hangisi beklenen bir görüntüleme bulgusu değildir?
 a) Kolelitiasis
 b) Safra kesesi duvarında kalınlık artışı
 c) Perikolesistik alanda sıvı
 d) Safra kesesi distansiyonu
 e) Safra kesesi duvarında fokal bütünlük kaybı, ruptür
99. Gastrointestinal kanama yeri lokalizasyonu ile ilgili olarak aşağıdaki önermelerden hangisi
yanlıştır?
a) Gastrointestinal sistemde kanamanın hızlı ve zamanında tanımlanması önemlidir ve BT
anjiyografi, kateter anjiyografi gibi yöntemler yüksek debili kanamaları lokalize etmede ve
girişimsel olarak tedavisinde başarılıdır.
b)Alt gastrointestinal sistem kanamasının klinik bulguları ve semptomları genellikle lokalizasyon
çalışmasının kanama miktarına göre seçilmesini gerektirir ve özellikle aralıklıysa kanama odağı
zor ortaya çıkabilir.
c) Gastrointestinal kanama yeri lokalizasyonu çalışması için radyoaktif işaretli eritrosit ile
sintigrafi , özellikle orta ve alt GI yollarını içeren intermittan bir GI kanaması için yapılır.
d)Gastrointestinal kanama yeri lokalizasyonu için radyoaktif işaretli eritrosit çalışması kanamayı
ancak 1 mL / ml ve üzeri kadar bir yüksek debi ile tespit edebilir.
e) Gastrointestinal kanama yeri lokalizasyonu için radyoaktif işaretli eritrosit çalışması kanamayı
0.1 mL / ml kadar düşük bir debi ile bile tespit edebilir.
100. Dünya Sağlık Örgütü Avrupa Bölgesi 20 yaş üstü yetişkinler için Pre-obezite (Fazla Kiloluluk)
için Beden Kütle İndeksi (BKİ) değeri/değerleri aşağıdakilerden hangisidir?
 a) 18.5-24.9
 b) 25.0-29.9
 c) 30.0-34.9
 d) 35.0-39.9
 e) >40.0
101.