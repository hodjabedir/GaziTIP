deedbcbdcbcbcaebedbeaccadeededcdddadebcadbccaeeaecddebccdabcbeecbdaebaaaddbcdbbadedbccabcbbdccaceddd
1. Aşağıdakilerden hangisi gen duplikasyonu sonuçlarından olamaz?
a) Gen duplikasyonu sonucu, pseudogenler oluşabilir.
b) Gen duplikasyonu sonucu, DNA dizilimi çok benzer ancak farklı işlevleri olan genler
oluşabilir.
c) Gen duplikasyonu sonucu, yapısal olarak birbirine çok benzer olan genler gelişim sırasında
farklı dokularda farklı zamanlarda ifadelenebilir.
d) Gen duplikasyonu sonucu, DNA dizilimi çok farklı genler oluşabilir ancak benzer işlevleri
yapan proteinlere şifre olurlar.
e) Gen duplikasyonu sonucu, gen aileleri oluşabilir.
2. MikroRNA'lar ( miRNA) ile ilgili aşağıdakilerden hangisi doğrudur?
a) miRNA’lar sadece eşey hücrelerinde ifade edilirler.
b) miRNA’lar, ifadesini düzenleyecekleri genin DNA zincirine komplementer olarak bağlanırlar.
c) miRNA’lar transkripsiyon faktörü gibi davranarak, genin kontrol bölgesine bağlanırlar.
d) miRNA’lar sentezlendikten sonra post transkripsiyonel kesimlemeye uğramazlar.
e) miRNA’lar, birden fazla mRNA molekülüne bağlanarak, farklı genlerin ifadesini
düzenleyebilir.
3. Hangi RNA işleme (processing) mekanizması ökaryotlarda aynı genden farklı protein oluşturma
amacıyla kullanılmaz?
 a) Pre-mRNA’da ekzon seçim seçeneği
 b) Pre-mRNA’da intron kesim seçeneği
 c) Sitozin deaminaz ile sitozinlerin urasile dönüştürülmesi
 d) mRNA’ya urasil eklenmesi ve okuma çerçevesinin değiştirilmesi
 e) Metilasyon yoluyla transkripsiyonal sessizleştirme
4. Aşağıdaki RNA'lardan hangileri prokaryotlarda bulunmaz?
I. snRNA
II. tRNA
III. snoRNA
IV. rRNA
V. piRNA
 a) II, IV
 b) I, II, III
 c) III, IV, V
 d) I, III, V
 e) I, II, IV
5. DNA sentezi sırasında, keto formundayken Adenin ile eşleşen Timin, T:A baz çifti
oluşturmaktadır. Timin, tautomerik (proton) kaymasıyla Guanin ile yanlış eşleşme yaptığında bir
sonraki DNA sentezinde bu bölgede hangi hasar ya da mutasyona neden olur?
 a) A:T transisyon mutasyonuna
 b) C:G transisyon mutasyonuna
 c) Timin dimerizasyonuna
 d) U:A eşleşmesine
 e) C:A transversiyon mutasyonuna
6. Aşağıdakilerden hangileri antiapoptotik genlere örnektir
I. Bax
II. Bak
III. Bcl-2
IV. Mcl-1
V. Bim?
 a) I, II
 b) II, IV, V
 c) III, IV
 d) I, III, V
 e) II, III, IV
7. Ökaryotik RNA polimerazlarla ilgili aşağıdakilerden hangisi yanlıştır?
a) RNA Polimeraz II’nin büyük alt biriminin karboksi terminal bölgesinin üzerindeki belirli
amino asitlerin fosforile edilmesi transkripsiyonun başlamasını, uzamasını ve yeni
sentezlenen mRNA’nın işlenmesini kontrol eder.
b) Ökaryot ribozomunun yapısında yer alan tüm RNA molekülleri, RNA polimeraz I tarafından
sentezlenir.
c) RNA polimeraz II nükleoplazmada bulunur.
d) RNA polimeraz III, tRNA genlerinin sentezinden sorumludur.
e) RNA polimeraz I nükleolusda bulunur.
8. tRNA'nın işlenmesi ve bu süreçte yer alan enzimlerin özellikleri ile ilgili aşağıdakilerden hangileri
yanlıştır
I. 5' uçta yer alan lider dizi RNaz D enzimi ile uzaklaştırılır.
II. RNaz P enzimi ribozimdir.
III. 3' uçta yer alan nükleotidler kesilmezler.
IV. İşlenme sürecinde sadece üridinlerde baz modifikasyonları gözlenir.
V. 3' uca 5'-CCA-3' dizisi eklenir.?
 a) III, IV
 b) I, II, V
 c) II, IV
 d) I, III, IV
 e) II, V
9. Aşağıdakilerden hangisi sadece ekspresyon vektörlerinde bulunur?
 a) Restriksiyon tanıma bölgesi
 b) Telomer dizileri
 c) Konak hücrede transkripsiyon ve translasyon yapabilmesi için uygun DNA dizileri
 d) Replikasyon orijini
 e) Reporter gen
10. Missense (yanlış anlamlı) bir mutasyonun sonucu aşağıdakilerden hangisidir?
 a) Oluşan yeni kodon “dur” kodonu oluşturur
 b) Oluşan yeni kodon farklı bir amino asiti kodlar
 c) Oluşan yeni kodon aynı amino asiti kodlar
 d) Çerçeve kayması oluşur
 e) Tekrarlayan dizilerin kopya sayısı değişir
11. Kök hücrelerin plastisitesi (farklılaşabilme potansiyelliliği ve esnekliği) ile ilgili olarak, kök
hücresi mikroçevresine (niş) uygun anahtar transkripsiyon faktörlerinin eklenmesiyle, bir nöral kök
hücrenin hematopoetik kök hücresine, ya da bir fibroblastın kalp kası hücresine farklılaşabilmesi kök
hücrelerin hangi özelliğini tanımlar?
 a) Kök hücrenin kendini yenilemesi
 b) Dedifferensiyasyon yeteneği
 c) Transdifferensiyasyon yeteneği
 d) Kök hücrelerin sınırsız bölünme yeteneğini
 e) Kök hücrelerdeki yüksek telomeraz aktivite özelliğini
12. Kanser oluşumundaki rolü ile ilgili olarak hangi metabolik yolun mutasyonla aktivasyonu yanlış
verilmiştir?
 a) Hücre bölünmesinin aktivasyonu
 b) Apoptozun aktivasyonu
 c) Ölümsüzlüğün "immortalite" aktivasyonu
 d) Anjiogenezisin aktivasyonu
 e) Metastazın aktivasyonu
13. Aşağıdaki enzim ve DNA dizilerinin hangileri aynı transpozonda bulunur
I. Ters tekrarlar (IR)
II. Uzun uç tekrarları (LTR)
III. Transpozaz
IV. Ekzonükleaz
V. Helikaz?
 a) II, III
 b) II, IV, V
 c) I, III
 d) I, III, V
 e) II, III, IV
14. Polimeraz zincir reaksiyonu (PCR) sırasında, sentezlenen DNA molekülüne son olarak 3' ucunda
hidroksil (-OH) grubu içermeyen bir nükleotid eklenmiştir. Bu durumun sonucu aşağıdakilerden
hangisidir?
 a) Sentezlenen DNA molekülüne yeni bir nükleotid eklenemez.
 b) DNA molekülünün sentezi, yeni nükleotidlerin eklenmesiyle sorunsuz devam eder.
 c) Yeni eklenecek nükleotidler sentezlenen DNA molekülüne 5’ uçtan eklenmeye başlar
 d) Thermus aquaticus DNA polimerazı denatüre olur.
 e) Okazaki parçacıkları DNA ligaz tarafından birleştirilemez.
15. Aşağıdakilerden hangisi PCR reaksiyonu sırasında kullanılmaz?
 a) Deoksinükleotid trifosfatlar (dNTPs)
 b) Taq DNA polimeraz
 c) Hedef DNA
 d) MgCl2
 e) Etidyum bromür
16. Aşağıdaki DNA klonlama vektör çiftlerinden hangisi yapay olarak oluşturulmamıştır?
 a) Plazmid ve kozmid vektörler
 b) Plazmid ve bakteriofaj vektörler
 c) Plazmid ve BAC vektörler
 d) YAC ve BAC vektörler
 e) Bakteriofaj ve kozmid vektörler
17. Retroviruslar hangi mekanizmayla kansere neden olamaz?
 a) Bir proto-onkogeni mutasyona uğratarak
 b) Bir proto-onkogeni rekombinasyona uğratarak
 c) Bir proto- onkogenin yakınına güçlü bir promotör getirerek
 d) Genomdan aldığı bir proto-onkogenin mutant formunu taşıyarak
 e) Kendi oluşturduğu proteinle konakçı hücrenin RB ve p53 proteinlerini baskılayarak
18. Tümör baskılayan genlerin özellik ve işlevleriyle ilgili olarak hangi açıklama yanlıştır?
a) Kanserde resesif olarak etkilidir
b) Kanser oluşumu için her iki allelinin de mutant olması gereklidir
c) Bu genlerin normal ya da mutant formları kalıtsal olarak aktarılabilir
d) İki genden birinin mutasyonu halinde diğer normal gen hücre döngüsünün durması için ya da
tümörün baskılanması için yeterli değildir
e) Hücrenin apoptoza yönelmesinde rol oynarlar
19. Aşağıdakilerden hangisi DNA glikozilazların işlevidir?
 a) DNA’da çift zincir kırığı oluşumu sonrası her iki zincirin birleştirilmesi
 b) Baz ve deoksiriboz arasındaki glikozidik bağı kesip, DNA’daki hasarlı bazın uzaklaştırılması
 c) Fotoliyaz enzimi ile beraber siklobütan halka yapısının kırılıp onarılması
 d) DNA’da oluşan hasarlı bazı tanıyıp bağlanarak, fosfodiester bağının kesilmesi
 e) DNA’da oluşan tek zincir kırığını tanıyıp bağlanarak, p53’ün fosforillenmesi
20. Ökaryotik bir hücrede, replikasyonunun hemen sonrasında, DNA'da çift zincir kırığı oluşmuştur.
Yeni replike olmuş kardeş kromatidler birbirleriyle etkileşim halindedir. Oluşan bu hasar aşağıdaki
onarım sistemlerinden hangisi ile düzeltilebilir?
 a) Fotoreaktivasyon onarımı
 b) Baz kesip çıkarma onarımı
 c) Nükleotid kesip çıkarma onarımı
 d) Homolog olmayan uç birleştirme (NHEJ) onarımı
 e) Rekombinasyonel onarım
21. Aşağıdakilerden hangisi ölümü indükleyen sinyal kompleksi [Death Inducing Signal Complex
(DISC)] yapısıdır?
 a) FAS ligand, FAS ölüm reseptörü, FADD adaptör proteini, prokaspaz 8
 b) FAS ligand, FAS ölüm reseptörü, APAF-1, prokaspaz 8
 c) FAS ligand, FAS ölüm reseptörü, FADD adaptör proteini, prokaspaz 9
 d) FAS ligand, FAS ölüm reseptörü, APAF-1, prokaspaz 9
 e) FAS ligand, FAS ölüm reseptörü, FADD adaptör proteini, kaspaz 9
22. Aşağıdakilerden hangisi gelişimle ilgili homeotik genler için yanlış bir tanımlamadır?
 a) Gelişimi düzenleyen genlerin transkripsiyon faktörlerini kodlar
 b) İnsanda ve çoğu hayvan genomunda bulunur (evrimsel süreçte korunmuştur)
 c) Gelişimle ilgili maternal (anneye ait) genlerdendir
 d) Tümü 60 amino asitlik ortak bir ekzon bölgesi (homeodomain) içerir
 e) Gen duplikasyonu yoluyla oluşmuşlardır, insan genomunda kümeler halinde bulunurlar
23. E. coli bakterisinin laktoz metabolizmasını düzenleyen laktoz operonunun çalışmasıyla ilgili
olarak laktozun varlığında (allolaktoz varlığında), laktoz repressörünün (baskılayıcı proteini) işlevi
aşağıdakilerden hangisidir?
 a) Operatöre bağlanır
 b) Promotöre bağlanır
 c) Operatöre bağlanamaz
 d) Regülatör (düzenleyici) gene bağlanır
 e) RNA polimeraza bağlanır
24. Hem prokaryotik hem ökaryotik hücrelerde, yapıtaşları, zaman ve enerji harcanması yönünden
ekonomik olması nedeniyle hangi gen ifade kontrol mekanizması daha etkindir ve daha sık kullanılır?
 a) Transkripsiyonun başlatılmasının kontrolü
 b) RNA işlenmesi (processing) ‘nin kontrolü
 c) Nükleus'tan mRNA’ların taşınmasının kontrolü
 d) Protein sentezinin başlatılmasının kontrolü
 e) mRNA’ların parçalanmasının kontrolü
25. Aşağıdakilerden hangisi DNA presipitasyonu sırasında kullanılır?
 a) Tris HCl
 b) Lizis Tamponu
 c) EDTA
 d) Sodyum asetat
 e) MgCl2
26. Mutasyonların nedenleri ya da sonuçlarıyla ilgili olarak hangisi doğrudur?
a) Eğer bir mutasyon, genin herhangi bir baz çiftinde oluşabiliyorsa genin büyüklüğü, mutasyon
oranını etkilemez
b) Enzimleri kodlayan genlerdeki mutasyonlar yalnızca amino asit metabolizmasıyla sınırlıdır
c) DNA’daki üçlü nükleotid tekrar sayısı oranındaki artışlar hiçbir zaman fenotipe yansımaz
d) Nonsense (anlamsız) mutasyonlar, gen ürünü proteinin uzunluğunu arttırır
e) 5-Bromourasil gibi nükleotidlere yapısal benzerlik gösteren mutajenik kimyasallar, sentez
sırasında DNA ya da RNA’ya sokularak sonraki sentezde mutasyon oluştururlar
27. Aşağıdaki bilgilerden hangisi "Kişiselleştirilmiş Tıbbın" hedefleri arasında sayılamaz?
 a) Hastalık patogenezini aydınlatmak
 b) Hastalıkları sınıflandırmak
 c) Risk altındaki bireyleri belirlemek
 d) Tedavi yanıtlarını öngörmek
 e) Hastalara tek boyut yaklaşmak
28. Orak hücreli hemoglobin (HbS) ile oluşan orak hücreli aneminin moleküler genetik temeliyle ilgili
olarak verilen özelliklerden hangisi yanlıştır?
a) Beta globin genindeki GAG kodonu yerine GTG’nin geçmesiyle proteinde glutamin yerine
valin amino asitinin geçtiği bir genetik değişiklikle oluşur
b) Beta globin geninde bir tek baz yer değişimiyle "Adeninin yerine Timinin geçmesiyle" oluşur
c) Orak hücreli anemi, missense (yanlış anlamlı) mutasyonla proteine yeni özellik kazandırarak
oluşan hastalık örneğidir
d) Dominant özellikte bir mutasyonla oluşur
e) Orak hücreli anemi, bir genin mutasyonuyla birden fazla fenotipik özelliğin oluştuğu
(Pleiotropik etki) bir anormallik örneğidir
29. Prokaryotik ve ökaryotik protein sentezi ile ilgili aşağıdakilerden hangisi yanlıştır?
a) Protein sentezi prokoryotlarda N-formil metionin ile başlarken, ökaryotlarda metionin ile
başlar
b) Prokaryot ve ökaryotlarda başlangıç kompleksi oluşum aşaması büyük ribozomal alt
birimlerin eklenmesi ile tamamlanır.
c) Protein sentezi başlangıç aşamaları karşılaştırıldığında, ökaryotlarda başlangıç faktörü sayısı
daha fazladır.
d) Her iki protein sentezinde de, ribozomların büyük alt birimlerinde bulunan ribozim peptid
bağının oluşumunu katalizler.
e) Prokaryotlarla karşılaştırıldığında, ökaryotik protein sentezi daha hızlıdır
30. Prokaryotlarda aşağıdaki moleküler olaylardan hangisi translasyon aşamasında bir gen denetim
mekanizması değildir?
a) Translasyonal repressör proteinlerin mRNA’ya bağlanarak protein sentezini engellemesi
b) Riboswitch dizilerin, translasyonun başlamasını engelleyecek bir RNA yapısını oluşturması
c) Anti-sens RNA’ların, translasyonu engellemek için mRNA’ya bağlanması
d) Feed back (geri beslek) inhibisyonunda, metabolik bir yolun ürününün, yolun ilk enzimini
inhibe etmesi
e) mRNA’ların parçalanması
31. Gelişimle ilgili genler, doğru zaman ve doğru yerde aktive olmak için düzenlenirler. Erken
embriyo döneminde farklılaştıkları hücreler (örneğin kas, epitel, kıkırdak ve kemik hücreleri gibi)
aynı olsa da düzenlenmeleri farklı olduğu için farklı organlar oluşmaktadır. Normal organ oluşumunu
düzenleyen bu erken gelişim programı aşağıdakilerden hangisiyle tanımlanır?
 a) Hücre farklılaşması
 b) Hücre göçü
 c) Patern (örüntü) formasyonu
 d) Apoptoz
 e) Büyüme
32. Aşağıdakilerden hangisi bir insersiyon dizisinin (IS) her iki ucunda bulunan DNA dizisi olabilir?
(DNA'nın tek zincirinin dizisi verilmiştir)
 a) 5’- ACGTACTG-3’ ve 5’-TCGTACTT-3’
 b) 5’- ACGTACTG-3’ ve 5’-GAGATCGA-3’
 c) 5’- ACGTACTG-3’ ve 5’-CAGAACCT-3’
 d) 5’- ACGTACTG-3’ ve 5’-CAGTACGT-3’
 e) 5’- ACGTACTG-3’ ve 5’-AATTACGT-3’
33.Aşağıdaki yağ asit ikililerinden hangisinde ikisi birden esansiyel yağ asididir?
 a) Oleik asit- Araşidonik asit
 b) Stearik asit- Oleik asit
 c) Linoleik- Oleik asit
 d) Linolenik asit- Linoleik asit
 e) Palmitik asit- Palmitoleik asit
34. pH için aşağıdakilerden hangisi yanlıştır?
a) pH, tanımsal açıdan hidrojen iyonu aktivitesinin seçici bir ölçümü olsa da, hem alkalinlik hem
de asitliğin bir ölçüsüdür.
b) 0'dan 14'e kadar olan bir skalada ölçülür.
c) pH değerindeki bir birimlik değişim hidrojen iyon derişimindeki on-katlık değişime karşılık
gelir.
d) pH, hidrojen iyon konsantrasyonunun logaritmasıdır.
e) Suya asitin ilavesi hidrojen iyon konsantrasyonunu arttırırken hidroksil iyon
konsantrasyonunu azaltır, baz ilavesi ile hidroksil iyonlarının konsantrasyonu artar ve
hidrojen iyonlarının konsantrasyonu düşer
35. Aşağıdakilerden hangisi yanlıştır?
 a) 1 kg suda çözünmüş partikül sayısına osmolarite denir.
 b) Antidiüretik hormon üretiminin en önemli düzenleyicisi osmolalitedir.
 c) Osmolalite artışı Antidiüretik hormon salınmasını uyarır.
 d) Atrial natriüretik peptid böbreklerden sodyum atılmasını sağlar.
 e) Plazmada osmolarite arttığında susama hissi oluşur
36. Hangi vitamin membran lipidlerini oksidasyona karşı korur?
 a) Biotin
 b) Niasin
 c) D vitamini
 d) E vitamini
 e) Pantotenik
37. Nefes alma esnasında dokular, kana H+ salarlar, bunun sonucu kanda; hangisi artmaz?
 a) [H+] artar
 b) [H2CO3] artar
 c) [CO2] artar(çözülmüş şekli)
 d) CO2 akciğerlerde artar
 e) HCO3 artar
38. Pozitif ve negatif yüklü iyonların, küçük polar moleküllerin taşıyıcı ya da kanal vasıtası ile enerji
harcanmadan, konsantrasyon gradiyenti yönünde plazma membranından geçişini aşağıdaki
seçeneklerden hangisi en doğru tanımlar?
 a) Sekonder aktif transport
 b) Kolaylaştırılmış transport
 c) Pasif difüzyon
 d) Spesifik gaz tranport yolu
 e) Primer aktif transport
39. Aşağıdakilerden hangisi fosfolipidlerin özelliklerinden değildir?
 a) Sfingomyelin bir fosfolipid türüdür
 b) Kardiyolipin bir tür fosfolipiddir
 c) Hücre membranlarında en az bulunan lipidlerdir
 d) Akciğerler için önemli olan sürfaktanın yapısında bulunurlar
 e) Sinir liflerinin myelin kılıfı için önemlidirler
40. Aşağıdaki enzimlerden hangisinin eksikliğinde insanlarda C- Vitamini sentezlenemez?
 a) Glukonolakton oksidaz
 b) Alanin transaminaz
 c) Lipaz
 d) İzomeraz
 e) Transketolaz
41. Aşağıda Ka ve pKa değerleri verilen asitlerden hangisi en zayıftır?
 a) Asetik asit 1.76x 10-5M ----------------> 4.75
 b) Bütirik asit 1.5x10-5M ----------------> 4.82
 c) Sitrik asit 8.40x10-4M ----------------> 3.08
 d) Glutarik asit 3.89 x10-6M ----------------> 5.41
 e) Glutamik asit 6.46x 10-3M ----------------> 3.22
42. .Karaciğerde protrombinin aktif forma dönüşebilmesi için hangi vitamine gereksinimi vardır?
 a) Vitamin E
 b) Vitamin K
 c) Vitamin A
 d) Vitamin C
 e) Vitamin B-6
43. Hangi Karbohidrat indirgen özellik göstermez ?
 a) Glukoz
 b) Fruktoz
 c) Sakkaroz
 d) Laktoz
 e) Maltoz
44. Transsellüler sıvı olmayan hangisidir?
 a) Beyin omurilik sıvısı
 b) Tükrük
 c) İntraselüler sıvı
 d) İntraperitonel sıvı
 e) Humor aqöz
45. Aşağıdakilerden hangisi kolesterol molekülü için yanlıştır?
 a) Bütün hücre membranlarında ester formu bulunur.
 b) Kolesterol içeren membranlar geniş sıcaklık aralığında akışkanlıklarını korurlar.
 c) Safra asitlerinin öncül maddesidir.
 d) D vitamininin öncülüdür.
 e) Steroid hormonların öncülüdür
46. Hangisi glikozaminoglikan değildir?
 a) Heparin
 b) Hiyalüronik asit
 c) Kondroitin fosfat
 d) Keratan sülfat
 e) Kitin
47. Aşağıdakilerden hangisi triacilgliserollerin özelliklerinden değildir?
a) Hidrofobik, su tutmayan nötral yağlardır
b) Depo enerjinin en büyük kaynaklarıdırlar
c) Diğer makromoleküllerle karşılaştırıldığında gram başına daha fazla enerji elde edilmesini
sağlarlar
d) Karaciğerde enerji deposu olmaktan çok lipoprotein şeklinde paketlenirler
e) Her zaman sadece doymuş yağ asitleri içerirler
48. İnsan vücudunda sinovial sıvı, göz vitreusu ,gevşek bağ dokusunda yaygın bulunan karbohidrat
yapı hangisidir?
 a) Hyalüronik asit
 b) Heparin
 c) Dolikol
 d) Laktoz
 e) Glikojen
49. Aşağıdaki seçeneklerden hangisi hormon, nörotranmitter ve plazma proteinlerinin depo
veziküllerinin uyarı geldiğinde hücre membranı ile kaynaşıp, vezikül içeriğin dışarı salıverilmesi
olayını tanımlar?
 a) Sekonder aktif transport
 b) Endositoz
 c) Kolaylaştırılmış difüzyon
 d) Primer aktif transport
 e) Egzositoz
50. Eser elementlerden hangisi B-12 vitamin yapısında bulunur?
 a) Bakır
 b) Çinko
 c) Kobalt
 d) Selenyum
 e) Demir
51. Metil, metilen, formil ve diğer tek karbonlu bileşiklerin taşınmasına aşağıdaki vitamin
türevlerinden hangisi rol oynar?
 a) Niasin
 b) Pantotenik asit
 c) Askorbik asit
 d) Folik asit
 e) Riboflavin
52. Hangisi Homopolisakkarittir?
 a) Hyaluronik asit
 b) Bakteri hücre duvarı
 c) Heparin
 d) Glikojen
 e) Laktoz
53. Yiyeceklerden aldığımız yağlardan bağırsakta sentezlenen lipoprotein hangisidir?
 a) HDL
 b) LDL
 c) VLDL
 d) IDL
 e) Şilomikron
54. Birçok asimetrik karbondan sadece birinin üzerinde bulunan -OH ve -H 'in konfigürasyonundaki
değişikliklerin sonucu oluşan birbirinden farklı izomerler nasıl adlandırılır ?
 a) Anomer
 b) Epimer
 c) Enantiomer
 d) Konformer
 e) Alditol
55. Kanda yükselince, ateroskleroz riskini artıran lipoprotein ve ters kolesterol taşınması ile ilgili
lipoprotein sırasıyla hangileridir?
 a) HDL-VLDL
 b) Şilomikron-VLDL
 c) LDL- HDL
 d) LDL-VLDL
 e) VLDL- LDL
56. Hangi karbohidrat Beta- (1-4) bağı içerir?
 a) Amiloz
 b) Amilopektin
 c) Selüloz
 d) Glikojen
 e) Limit dekstrin
57. Aşağıda verilen vitamin ve eksikliğinde oluşan hastalık eşleştirmelerinden hangisi yanlıştır?
 a) Vitamin C - skorbüt
 b) Vitamin B12 - pernisiyöz anemi
 c) Folik asit - megaloblastik anemi
 d) Biyotin - pellegra
 e) Tiamin - beriberi
58. Hangi Apoprotein, LDL - reseptör bağlanmasında görev alır?
 a) Apo B -100
 b) Apo A1
 c) Apo C2
 d) Apo D
 e) Apo B- 48
59. Kağıt kromatografisi deneyinde aminoasitler ile renk veren hangisidir?
 a) Folin
 b) Ninhidrin
 c) Fenol
 d) Diazo
 e) Butanol
60. Aşağıdakilerden hangisi yanlıştır?
a) Siklopentanoperhidrofenantren yapısı steroidlerde temel yapıdır.
b) D vitamininin ön maddesi kolesteroldür.
c) Kolesterol biyosentezinin düzenleyici enzimi HMG CoA sentazdır
d) LCAT, plazma lipoproteinlerindeki serbest kolesterolün esterifikasyonundan sorumlu en
önemli enzimdir
e) Safra asitlerinin barsaktan emilip portal ven aracılığıyla %95inden fazlasının karaciğere
dönmesine enterohepatik dolaşım denilmektedir
61. Kuduz aşısını bulan Fransız mikrobiyolog ve kimyager...........dır. Yukarıdaki boşluğa
aşağıdakilerden hangi gelmelidir?
 a) Galen
 b) Pasteur
 c) Imhotep
 d) Semmelweis
 e) Vesalius
62. "Gözlem otoriteden üstündür" sözünü tıp tarihine yerleştiren ve en önemli eseri "De Humani
Corporis Fabrica" olan hekim aşağıdakilerden hangisidir?
 a) Galen
 b) Leeuwenhoek
 c) Ignaz Semmelweis
 d) Darwin
 e) Andreas Vesalius
63.Hipokrat ile ilgili olarak aşağıdakilerden hangisi yanlıştır?
a) Hipokrat, modern tıbbın babası olarak kabul edilmektedir.
b) Hipokrat, hastalıkların nedeni olarak uygun olmayan koşullarda yaşamak, çalışmak ve kötü
beslenmek gibi faktörler olduğunu düşünmüştür.
c) Hipokrat, tıbbı boş inançlardan kurtarıp, sağlam ve inandırıcı nedenler bulmaya çalışmıştır.
d) Hipokrat, Asklepios’un soyundan gelmektedir.
e) Hipokrat Yeni Çağ’ın önemli hekimlerinden biridir.
64. Mikroorganizmalar, ilk kez, bir kumaş tüccarı olan ......... tarafından kendi yaptığı ışık mikroskobu
ile görülmüştür. Yukarıdaki boşluğa aşağıdakilerden hangi gelmelidir?
 a) Galen
 b) Semmelweis
 c) Leuwenhook
 d) İbni Sina
 e) Ebu Bekir Razi
65. Aşağıdaki hekimlerden hangisi doğumhaneye gelen tıp fakültesi öğrencilerinin her hastadan önce
ellerini yıkamasıyla enfeksiyon oranının ciddi olarak düştüğünü fark etmiştir?
 a) Vesalius
 b) Semmelweis
 c) Laennec
 d) Hipokrat
 e) Leuwenhook
66. Aşağıdakilerden hangisi Çağdaş Bilimsel Tıbbın önemli bir özelliğidir?
 a) Tedaviler doğada bulunan bitkiler ile yapılmaktaydı.
 b) Deneme-yanılma yöntemi ilk bu dönemde kullanılmaya başlanmıştır.
 c) Trepenasyon uygulamaları ilk kez bu dönemde yapılmıştır.
 d) “Deneyicilikten” “deneyselliğe” geçiş söz konusu olmuştur.
 e) Karantina ilk kez bu dönemde uygulanmıştır.
67. ........... "Kendi dilimizde eğitim görmeliyiz" görüşünü savunmuştur. Yukarıdaki boşluğa
aşağıdakilerden hangisi gelmelidir?
 a) Paracelsus
 b) Ebu’l Kasım Zehravi
 c) Leeuwenhoek
 d) Semmelweis
 e) Bernard
68. Aşağıdaki ifadelerden hangisi yanlıştır?
 a) Semmelweis, mikro canlıların gözle görülmediği ve eller yoluyla bulaştığını söylemiştir.
 b) Mendel, genetik bilimin kurucusudur.
 c) Freud, karşılıklı katılım ve paylaşımlı hekim-hasta ilişkisinin öncüsü olmuştur.
 d) Rudolph Virchow, hücrelerin patolojik durumlarını incelemiştir.
 e) Leuwenhook, hekim olduğu halde kumaş tüccarlığı yapmaktaydı.
69. ...........tüm canlıların evrim sürecinden geçtiğini savunmuştur. Yukarıdaki boşluğa aşağıdakilerden
hangisi gelmelidir?
 a) Lister
 b) Darwin
 c) Galen
 d) Freud
 e) Laennec
70. ...........hastaların akciğer seslerini daha iyi duyabilmek için stetoskobu icat etmiştir. Yukarıdaki
boşluğa aşağıdakilerden hangisi gelmelidir? Yukarıdaki boşluğa aşağıdakilerden hangisi gelmelidir?
 a) Laennec
 b) Semmelweis
 c) Mendel
 d) Leuwenhook
 e) Bernard
71. Türkiye'de ilk modern tıp okulu 1827 yılında .........zamanında kurulmuştur. Yukarıdaki boşluğa
aşağıdakilerden hangisi gelmelidir?
 a) II. Mahmut
 b) II. Abdülhamit
 c) Vahideddin
 d) V. Mehmed
 e) I. Selim
72. Kapiller dolaşım Harvey'in ölümünden 3 yıl sonra aynı zamanda onun ....... olan Malphigi
tarafından tanımlanmıştır. Yukarıdaki boşluğa aşağıdakilerden hangisi gelmelidir?
 a) öğrencisi
 b) hocası
 c) cerrahı
 d) arkadaşı
 e) hipokratik okuldan meslektaşı
73. Hastalık nedenleri arasında iklim koşulları ve çevresel etkenlerin de önemli olduğunu ilk kez
söyleyen hekim aşağıdakilerden hangisidir?
 a) Ebu’l Kasım Zehravi
 b) Galen
 c) İbni Sina
 d) Hipokrat
 e) Lister
74. Kızamık ve Çiçek hastalıkları arasındaki farkı tanımlayan hekimdir. Yukarıdaki boşluğa
aşağıdakilerden hangisi gelmelidir?
a) Ebu'l Kasım Zehravi
b) Semmelweis
c) İbni Sina
d) Ebu Bekir Razi
e) Lister
75. Azot Protoksit'in (güldürücü gazı) ağrı kesici özelliğini fark ederek bunun patentini alan diş
hekimi aşağıdakilerden hangisidir?
 a) Pasteur
 b) Horace Wells
 c) Rudolph Virchow
 d) Freud
 e) Watson
76. Aşağıdaki ifadelerden hangisi yanlıştır?
 a) Safiye Ali tıp eğitimini Viyana’da almıştır.
 b) Tıp fakültelerinin kurulduğunun ilk yıllarında kadınlar fakülteye alınmamıştır.
 c) Safiye Ali, tıp eğitimini Türkiye’de almıştır.
 d) Safiye Ali, yurtdışı eğitiminden sonra Türkiye’ye gelip burada muayenehane açmıştır.
 e) İlk kez sadece altı kız öğrenci tıp fakültesine alınmıştır.
77. Latince 'ye çevrilerek batı ülkelerinde okutulan önemli bir eser olan "Kanun" kitabı aşağıdaki
hekimlerden hangisine aittir?
 a) Ebu Bekir Razi
 b) İbn Nefis
 c) Lister
 d) İbni Sina
 e) Ebu’l Kasım Zehravi
78. Kanserle ilişkili genler ve onların görevleri ile ilgili yanlış olan hangisidir?
 a) Protoonkogenler; hücrenin büyümesi ve siklusta ilerlemesi
 b) Onkogenler; genomun bütünlüğünün sağlanması
 c) Tümör baskılayıcı genler; hücre büyümesinin inhibisyonu ve siklus kontrolü
 d) DNA tamir genleri; replikasyon hatalarının ve DNA kırıklarının onarımı
 e) Apoptozisi düzenleyici genler; programlanmış hücre ölümü
79. Bir araştırıcı 40 hastanın kan glukoz düzeylerini ameliyata girmeden önce, ameliyat sırasında ve
ameliyattan çıktıktan sonra ölçüyor. Veri setleri için yaptığı normal dağılıma uygunluk
değerlendirmesinde her üç veri setinin de normal dağıldığını saptıyor. Araştırıcının hastaların
ameliyat öncesi, ameliyat sırası ve ameliyat sonrası kan glukoz düzeylerini karşılaştırmak için
aşağıdaki yöntemlerden hangisini kullanması uygundur?
 a) Tek-Yönlü ANOVA
 b) Tekrarlayan Ölçümlerde Varyans Analizi
 c) Kruskal- Wallis testi
 d) Friedman Varyans Analizi
 e) İki-yönlü ANOVA
80. Bir aile hekimi olarak, size kayıtlı 18 yaş üzeri 2500 kişiden, 756 kişide tansiyon yüksekliği
saptıyorsunuz. Bu kişilere tedavi başlıyorsunuz. Daha sonra 756 kişinin tedavi öncesi ve tedavi
sonrası kan basıncı değerlerini karşılaştırmak istiyorsunuz. Verilerin normal dağılıma uymadığını
görürseniz, aşağıdaki testlerden hangisini kullanırsınız?
 a) Wilcoxon testi
 b) Mann Whitney U testi
 c) Shapiro-Wilks
 d) Varyans analizi (tek yönlü)
 e) Ki-kare testi
81. Aşağıdakilerden hangisi sürekli nicel veri olarak belirtilen bir değişkendir?
 a) İdrar tahlilinde üre varlığı
 b) Kişinin akciğer kanseri olma durumu
 c) Hastane hizmetlerinden memnun olma durumu
 d) Kişinin kan potasyum düzeyinin ölçümü
 e) Meme kanseri evreleri
82. Aşağıdakilerden hangisi "evreni tanımlamak için kullanılan ölçüler"'i tanımlamak üzere kullanılan
terimdir?
 a) Veri
 b) Bilgi
 c) Değişken
 d) Örnek
 e) Parametre
83. ."Toplumun sağlık sorunlarının değişmesi, yeni sorunların ortaya çıkması" durumu
epidemiyolojide nasıl isimlendirilir?
 a) Buz dağı fenomeni
 b) Rölatif artış
 c) Bonferroni yaklaşımı
 d) Soğan kabuğu prensibi
 e) Eradikasyon
84. Bir okulda 7. Sınıfta okuyan 265 öğrencinin ve 8 . sınıfta okuyan 283 öğrencinin, yıl sonu geçme
puanları arasında istatistiksel olarak anlamlı bir fark olup olmadığına bakacaksınız. Yıl sonu geçme
puanlarının, normal dağılıma uymadığını saptıyorsunuz. Aşağıdaki testlerden hangisini kullanırsınız?
 a) İki ortalama arasındaki farkın önemlilik testi
 b) Mann Whitney U testi
 c) Shapiro-Wilks
 d) Varyans analizi (tek yönlü)
 e) Ki-kare testi
85. 2018-2019 Eğitim-öğretim yılında tıp fakültesi birinci sınıfa başlayan öğrencilerde, fiziksel
aktivite yapma düzeyini (100 puan üzerinden skorlama ile) saptıyorsunuz. Bu öğrencilere üçüncü ve
altıncı sınıfa geldiklerinde de aynı skorlamayı uyguluyorsunuz. Birinci, ikinci ve üçüncü sınıflardaki
skorlama farkını görmek istiyorsunuz. Verilerin normal dağılıma uymadığını saptıyorsunuz.
Aşağıdaki testlerden hangisini kullanırsınız?
 a) Wilcoxon varyans analizi
 b) Mann Whitney U varyans analizi
 c) Friedman varyans analizi
 d) Kruskal Wallis Varyans Analizi
 e) Varyans analizi (tek yönlü)
86. Başka bir ülkede kullanılan depresyon ölçeğinin, ülkemizde kullanılabilmesi için yapılan çalışma
epidemiyolojinin hangi kullanım alanına girer?
 a) Gözlemciler arası tutarlılık ölçülmesi
 b) Sağlık problemlerinin sıklığının saptanması
 c) Tanı yöntemlerinin geçerlilik ve güvenilirliklerinin ölçülmesi
 d) Tedavi yöntemlerinin yararlılığının ölçülmesi
 e) Gözlemci içi tutarlılık ölçülmesi
87. Tıp fakültesinde yapılması planlanan bir araştırma için doktorlar, hemşireler ve ebelerden kaç
kişinin alınacağı ağırlıklandırılarak belirlenmişse hangi örneklem yöntemi kullanılmıştır?
 a) Tabakalı örnekleme yöntemi
 b) Sistematik örnekleme yöntemi
 c) Basit rastgele örnekleme yöntemi
 d) Gelişigüzel örnekleme yöntemi
 e) Kota örnekleme yöntemi
88. Nicel bir değişkene ait veri dağılımı sola çarpık ise, aşağıda verilen merkezi yaygınlık
ölçütlerinden hangisi en küçüktür?
 a) Standart sapma
 b) Ortalama
 c) Ortanca
 d) Tepe değeri
 e) Varyans
89. Aşağıdaki ifadelerden hangisi yanlıştır?
 a) Ordinal veriler yüzde ile sunulabilir
 b) Ordinal veriler ortanca ile sunulabilir
 c) Nominal veriler ortanca ile sunulabilir
 d) Nominal veriler yüzde ile sunulabilir
 e) İnterval veriler sürekli değişkenlerdir
90. Aşağıdakilerden hangisi/hangileri doğrudur?
I) Poisson dağılımında evren küçüktür
II) Normal dağılımda verilerin %50'si tepe değerinden geçen dikey çizginin sağındadır
III) Poisson dağılımı bağımlıdır
IV) Binomial dağılımda oluş sıklığı büyüktür
V) Verilerin %95'i ± 3 standart sapma aralığındadır
 a) II, III, V
 b) II, IV
 c) I, IV
 d) II, IV, V
 e) III, IV, V
91. Bir araştırıcı 150 hastanın kan basıncı değerlerini ölçüyor ve hastaları "Hipotansif",
"Normotansif" ve "Hipertansif" olarak gruplayarak yeni bir değişken oluşturuyor. Araştırıcının yeni
oluşturduğu değişkenin tipi aşağıdakilerden hangisidir?
 a) Nominal
 b) Ordinal
 c) İnterval
 d) Tam sayı
 e) Sürekli
92. Anket uygulanması sırasında anketörün taraf tutma olasılığı en yüksek olan anket yöntemi
hangisidir?
 a) Telefonla
 b) e-posta ile
 c) Posta ile
 d) Yüzyüze
 e) Gözlem altında
93. .Eczacılık fakültesi ile tıp fakültesi öğrencilerinin biyoistatistik dersinden aldıkları notları
karşılaştırmak isteyen bir araştırıcı, her iki grubun veri setine normal dağılıma uygunluk
değerlendirmesi yapmak üzere Kolmogorov-Smirnov testi uyguluyor. Kolmogorov- Smirnov testi
sonuçları eczacılık fakültesi öğrencilerinin notları için p=0.062, tıp fakültesi öğrencileri için p=0.176
ise, iki fakülte öğrencilerinin biyoistatistik dersi notlarını karşılaştırmak üzere aşağıdaki önemlilik
testlerinden hangisinin kullanılması uygundur?
 a) Mann-Whitney U testi
 b) Eşleştirilmiş örnek t-testi
 c) Bağımsız gruplarda t-testi
 d) Wilcoxon İşaretli Sıralar testi
 e) Shapiro-Wilk testi
94. Elektromanyetik (EM) Alanlar ve Alan Kaynakları ile ilgili aşağıdaki ifadelerden hangisi
yanlıştır?
a) Vücut manyetik alanları doğal alanlarla uyumludur.
b) Vücudumuz, besinlerin yakılması sonucu oluşan ısının %60’ını Infrared (IR) radyasyonla
etrafa verir.
c) Kaynaktan uzaklaştıkça elektromanyetik alan şiddeti artar.
d) Yüksek su içeriği olan dokularda cep telefonlarından kaynaklı radyofrekans (RF) enerjinin
girginliği daha azdır.
e) Yüksek Gerilim Hatları (YGH), Oldukça Düşük Frekanslı ( ELF ) Non-iyonize
(iyonlaştırmayan) Elektromanyetik (EM) alan oluştururlar.
95. Aşağıda verilen, ELF (Extremely Low Frequency-Oldukça Düşük Frekanslı) alanların biyolojik
etkilerine ilişkin ifadelerden doğru olanı bulunuz.?
a) Diğer dokular ile kıyaslandığında orta seviyede iletkenlik özelliğine sahip olan dokular; kas,
tiroid, gastrointestinal sistem, testis, prostat ve göz sıvısı, ELF alanlardan ikinci derecede
etkilenir.
b) ELF elektrik alanlar çocuk lösemisi görülme sıklığını 2 katı arttırmaktadır.
c) IARC (International Agency for Research on Cancer-Uluslararası Kanser Araştırma Ajansı)
sınıflandırmalarına göre, ELF elektrik alanlar 2B sınıfı karsinojendir.
d) İnsan dokusunun elektriksel geçirgenliği boşluğun elektriksel geçirgenliğine çok yakın
olduğu için, havadan insan vücuduna geçen elektrik alan zayıflayarak ilerler.
e) Dokular arasında yüksek iletkenliğe sahip olan beyin sıvısı ve kalp ELF alanlardan en çok
etkilenen dokulardır.
96. Elektromanyetik (EM) alanlar ve maddeyle etkileşim yolları ile ilgili verilen eşleştirmelerden
hangisi yanlıştır?
a) Radyofrekans (RF) Radyasyon: tek sayıda nükleona sahip sistemlerde manyetik (B) alanmanyetik moment etkileşimi
b) Mikrodalga (MW) alanlar: sıfırdan farklı dipol momente sahip sistemlerde moleküler dönme
c) Görünür Bölge: Moleküler titreşim
d) X ışınları: Çekirdeğe yakın iç tabakalardaki elektronların enerji düzeyleri arasındaki geçişler
e) Ultraviyole (UV) : Floresans
97. Radyofrekans (RF) Alanların Fiziksel Özellikleri ile ilgili aşağıdakilerden hangisi yanlıştır?
a) RF alanlar, 3 kHz - 300 GHz frekans aralığında, 100 m ile 1 mm dalga boylu EM alanlardır.
b) RF alanların enerjileri biyolojik yapılarda iyonlaşmaya neden olan 10 eV enerji değerinden
oldukça düşük olduğu için, elektromanyetik spektrumun non-iyonizan bölümünde yer
almaktadırlar.
c) Kaynaktan belli bir mesafe uzakta (uzak alan), EM dalgaların yayılımı genellikle birbirine
diktir ve elektrik alan E, manyetik alan H ve yayılım K vektörü birbirine dik olarak ilerler.
d) Yüksek frekanslı EM radyasyon; bilgi taşımak için Genlik modülasyonu (AM- Amplitude
Modulation) dalganın genliğinin, frekans modülasyonu (FM- Frequency Modulation) ise
taşıyıcı sinyalin frekansının değiştirilmesi ile modüle edilirler.
e) Yakın alan bölgesinde RF alanlar düzlem dalga (plane wave) olarak yayılırlar.
98. Radyasyon, iyonlaştırıcı olmayan (Non-İyonize) radyasyon ve ELF alanlar ile ilgili aşağıdaki
ifadelerden hangisi doğrudur?
a) Atomik hidrojen ve oksijeni iyonize etmek için gereken foton enerjisi 10-12 eV seviyelerinde
olduğundan, iyonlaştırıcı olmayan enerjinin alt sınırı 10 eV'tur.
b) İhtiyat ilkesine göre; non-iyonize radyasyon, insan sağlığına ya da çevreye zarar veriyorsa,
zararlı olduğu kesin kanıtlanana dek önlem alınmamalıdır.
c) Elektromanyetik radyasyonun frekansı azaldıkça, enerjisi artar ve ışık özelliklerine
benzemeye başlar.
d) Non-iyonize radyasyon, enerji düzeyi dokudan elektron koparılmasına yetmeyen, ancak
atomların molekül etrafında döngüsel (rotasyonel) veya salınımsal (vibrasyonel) hareket
edebilmesine yeterli enerjiye sahip olan radyasyon tipidir.
e) Radyasyon, enerjinin uzayda yalnızca dalga biçiminde yayılması durumudur
99. Elektromanyetik Alanlar ile ilgili aşağıda verilen ifadelerden hangisi yanlıştır?
a) Yerkürenin doğal DC (Doğru Akım) jeomanyetik alanı yaklaşık 0.5 Gauss’tur
b) Elektrik alanlar vücut dokularınca ve duvar, ağaç gibi objelerce zayıflatılmasına rağmen,
manyetik alanlar kolayca zayıflatılamaz.
c) Cep telefonları konuşma süresince ve açık durumda belirli aralıklarla radyasyon yayarlar. Baz
istasyonları ise sürekli radyasyon yayarlar.
d) Cep telefonları saniyede 50 defa titreşen dalgalar ile çalışır.
e) Elektromanyetik Dalganın yayılma hızı, ışığın boşlukta yayılma hızına eşittir.
100.Radyo dalgalarıyla görüntüleme yapılan Manyetik Rezonans (MR) Görüntülemenin temel
ilkelerine yönelik yazılanlardan hangisi yanlıştır?
a) Nükleer manyetik rezonans (NMR), elektromanyetik spektrumun radyofrekans enerji
bölgesine düşen doğal frekanslı manyetik rezonanstır.
b) Rezonans frekansı dış etmenin frekansının, uygulandığı manyetik sistemin doğal frekansı ile
aynı ve uyumlu olduğu frekanstır.
c) İnsan vücudundaki su içeriğindeki hidrojenin çekirdeğinde bulunan proton, minyatür bir
mıknatıs gibi davranır.
d) MR görüntüleme için çok düşük şiddette manyetik alan uygulamak yeterlidir.
e) Dışarıdan uygulanan manyetik alan ile vücuttaki protonlar manyetik alan doğrultusunda
yönelme eğilimi gösterirler.
101.